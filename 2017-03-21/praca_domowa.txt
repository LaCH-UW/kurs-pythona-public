Praca domowa (obowiązkowa) składa się z dwóch części:

A. Stwórz w swoim repozytorium plik dane.txt zawierający własne imię i nazwisko
B. Stwórz w swoim repozytorium plik palindromy.py zawierający kod rozwiązujący poniższe 6 zadań.

Nie zapomnij zacommitować i wypushować swojej pracy!

Pliki powinny znaleźć się w repozytorium githubowym do 2 kwietnia 2017, godz. 23.59.

1. Sprawdź czy podane słowa są palindromami:
slowa = ['aaabaaa', 'aa', 'c', 'bbaa', 'baba', 'abba']

2. Napisz funkcję, która wygeneruje palindromy postaci baaa..aaab o długości podanej przez użytkownika (przez argument).
Palindrom o długości 1 to b, o długości 2 to bb.

3. Napisz funkcję, który wygeneruje palindromy postaci:
a..aba..a jeśli użytkownik poda liczbę nieparzystą
a..abba..a jeśli użytkownik poda liczbę parzystą
gdzie podana przez użytkownika liczba jest długością generowanego palindromu

4. Wygeneruj 100 palindromów (jak w 3.) o długościach 1, 2, ... i wpisz je do listy. Następnie wypisz palindromy nr. 3, 7, 15, 62.

5. Poproś użytkownika 5 razy o podanie liczby. Wygeneruj palindromy o długościach równych podanym liczbom i wpisz je do słownika, gdzie liczba jest kluczem, a palindrom wartością. Jeśli jakaś liczba została podana dwa razy, wypisz komunikat o tym.
Wskazówka: Możesz wygenerować palindrom i sprawdzić, czy istnieje już w słowniku.
Uwaga: do czytania wejścia od użytkownika służy funkcja input():
a = input()  # na zmiennej 'a' znajdzie się wszystko, co użytkownik napisał zanim nacisnął enter

6. Poproś użytkownika o podanie napisu. Wypisz jego długość i informację o tym, czy jest on palindromem. Bonus: zastanów się nad tym, co może wpisać użytkownik i jak to obsłużyć.

